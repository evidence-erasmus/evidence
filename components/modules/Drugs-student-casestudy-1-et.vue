<template>
    <div class="border-l-2 border-l-blue-500 pl-6">
        <p>
            Järgmises tegevuse käigus palutakse teil lahendada moraalne dilemma kanepiga seotud juhtumiuuringus. Tegevus võimaldab dilemmat süvitsi arutada, kaalutledes erinevaid vaatenurki ja põhjendusi ning peegeldada enda ja klassikaaslaste mõtteid ja teadmisi. 
        </p>

        <h3>I faas (≈15 minutit)</h3>
        <ul>
            <li>
                Lugege juhtumi kirjeldus hoolikalt läbi.
            </li>
            <li>
                Kujutage ette, kuidas te end Krisina tunneksite ja milliseid otsuseid teeksite, kui oleksite tema asemel. Sa võid ise valida, kas Kris on poiss või tüdruk. Pane end tema “kingadesse” ja vaata, kuidas tunneksid ja mõtleksid ning mida tema olukorras teeksid.
            </li>
        </ul>

        <UiCardInfo theme="blue-500">
            <h3>
                Juhtum
            </h3>
            <p>
                Kris on 10. klassi õpilane, kes on huvitatud erinevatest asjadest, nagu jalgpalli mängimine ja sõpradega ajaveetmine. Samas püüab ta ka õpingutega sammu pidada, et täita oma unistus - astuda pärast kooli lõpetamist kõrgkooli küberkaitset õppima. Krisi isa on kaitseväes ohvitser ning ema õpetaja. Mõlemad toetavad kindlalt Krisi valitud karjääri. Krisi kauaaegsel sõbral Markusel pole ühtki erilist hobi peale arvutimängude, mida nad varem mõlemad sageli koos mängisid. Kahjuks on Markuse asjad läinud viimase kahe aasta jooksul kehvasti. Nimelt avastati tema emal vähk. Seetõttu on Markus võtnud otsapidi üle täiskasvanu rolli hoolitsedes nii enda kui ka oma ema eest, kui viimasel on tervis halvem. Markuse isa ei ela enam ammu nendega koos ning ilmub Markuse ellu harva. Kris on varem püüdnud Markuse tuju üleval hoida ja teda õppimisel aidata, kuid erinevatesse gümnaasiumidesse astumisest alates on nende teed mõnevõrra lahku läinud. Seda enam on Kris üllatunud, kui ta saab Markuselt sõnumi, mis kutsub teda ühe koolikaaslase korraldatud peole. Ta võtab kutse hea meelega vastu, sest on tundnud ennast süüdi suhete hooletussejätmise pärast, kuigi tõenäoliselt Kris teisi inimesi sellel peol, mis toimub kellegi korteris, ei tunne. Peole saabudes ootab Krisi ees üsna lärmakas ja igatpidi lõõgastunud seltskond, nii mõnigi on silmnähtavalt joobes. Inimeste vahel põigeldes on tal lõpuks hea meel leida Markus üles. Kohe hakkab ta uurima, mida Markus vahepeal on teinud. Nagu Kris aru saab, on Markuse jaoks asjad läinud sandimaks – tema jutu põhjal on ta viimasel ajal vaevalt et üldse koolis käinud. Kui Kris küsib, miks, ütleb Markus, et elu sakib täiega. Pärast pikemat uurimist räägib ta siiski, et emaga on lood väga pahasti. Ta ütleb, et ainus asi, mis tal seda jama aitab unustada, on kanep, mida ta ema iivelduse vastu kodus kasvatab. Ta on hakanud ise seda salaja tarbima. Mingil hetkel pakub ta seda ka ühe nutsaku sees, öeldes, et kanep on ohutu ja keegi pole kunagi selle üledoosi kätte surnud. Kris on kanepi suhtes uudishimulik, et milline see siis ikkagi välja näeb ning uurib Markuse antud nutsaku sisu. Järsku, ilmselt lärmi ja naabrite kutsumise peale, hüppavad kaks politseinikku koos narkokoeraga seltskonna keskele. Juhtunu keskel palub Markus kiiresti sosistades Krisil kanepikotike enda kätte võtta, kuna tal on politseiga juba narko teemal varem probleeme olnud. 
            </p>
        </UiCardInfo>

        <ul>
            <li>
                Millised on juhtumiga seotud faktid? Kas tead piisavalt, et pakkuda olukorrale lahendust? Otsi asjakohast teavet, kui seda vajad.
            </li>
        </ul>

        <h3>
            II faas (≈15 min)
        </h3>
        <p>
            <b>Nüüd pakutakse Sulle erinevaid võimalikke lahendusi seoses juhtumi ja esitatud dilemmaga.</b> Palun loe need läbi ja mõtle võimalikele lahendustele ja nende taga olevatele kaalutlustele. See ei ole mõeldud ühe õige vastusega testina. Selle asemel on lisatud erinevad vastused, mis panevad Sind loodetavasti mõtlema võimalustele, mille üle Sa võib-olla pole mõelnud. Veendu, et töötad üksi, kuna see puudutab Sind ja see peab olema Sinu otsus. Kui Sul on teistsugune vastus, lisa see väljale „muu”.
        </p>
        <p>
            <b>Vali välja 1–3 võimalikku varianti, mis tunduvad Sinu jaoks kõige asjakohased. Tee oma otsus eeldusel, et kanepit ei ole võimalik kuhugile mujale poetada. On vaid kaks võimalust: jätta see enda kätte või anda kähku Markusele tagasi.</b>
        </p>
        <p>
            <b>Kris peaks kanepi enda kätte võtma...</b>
            <ol>
                <li>
                    …sest Markus on varem Krissi samuti aidanud. Nüüd saab ta selle lihtsalt tasuda.
                </li>
                <li>
                    …et aidata oma sõbral vältida kriminaalkaristust, mis võib viia ta veelgi sügavama isikliku allakäiguni.
                </li>
                <li>
                    …sest ta ei saa lihtsalt oma pikaajalisele sõbrale pettumust valmistada.
                </li>
                <li>
                    …sest Markus pole süüdi, elu on tema suhtes olnud lihtsalt ebaõiglane.
                </li>
                <li>
                    Muu: .....................................
                </li>
            </ol>
        </p>



        <p>
            <b>Kris ei peaks kanepit Markuse käest vastu võtma...</b>
        </p>
        <ol>
            <li>
                …kuna see valmistaks tema vanematele sügava pettumuse juhul, kui ta politseile kanepiga vahele jääks.
            </li>
            <li>
                …sest kanepi omamine ja tarbimine on ebaseaduslik.
            </li>
            <li>
                …vaid peaks laskma Markusel võtta vastutuse selle eest, mida ta on teinud. Narkootikumid on paljude inimeste elud ära rikkunud. Nende kasutamist ja levitamist pole lihtsalt õige toetada.
            </li>
            <li>
                …kuna püüd hoida Markust eemal väikese koguse narkootikumide eest süüdimõistmisest võib ta tulevikus tõmmata suuremasse narkootikumidega seotud afääri. Ta võiks saada õppetunni kohe, et vältida narkootikumide edasist tarbimist ja/või levitamist.
            </li>
            <li>
                …sest sellisest kriminaalsest sõbrast pole tulevikus niikuinii kasu.
            </li>
            <li>
                …sest selle tulemusena võib Markus saada karistuse, mis tähendab, et ta on halb inimene.
            </li>
            <li>
                …kuna see võib kaasa tuua tema kandmise karistusregistrisse ja takistada tal valitud erialale (küberkaitse) sissesaamist.
            </li>
            <li>
                …sest vastasel juhul saaks ta karistada teo eest, mida ta pole toime pannud. 
            </li>
            <li>
                Muu: .............................
            </li>
        </ol>

        <p>
            Vt vajadusel:
            <ul>
                <li>
                    <a href="https://www.riigiteataja.ee/akt/184411" target="_blank" rel="noopener noreferrer">https://www.riigiteataja.ee/akt/184411</a> (karistusseadustik, peatükk 12);
                </li>
                <li>
                    <a href="https://ravimiamet.ee/ravimite-kaitlemine/narkootilised-ja-psuhhotroopsed-ained/kanep-thc-cbd" target="_blank" rel="noopener noreferrer">https://ravimiamet.ee/ravimite-kaitlemine/narkootilised-ja-psuhhotroopsed-ained/kanep-thc-cbd</a>
                </li>
            </ul>
        </p>


        <h3>
            III faas: Rühmaarutelu I (≈20 min)
        </h3>
        <p>
            Arutelu: Palun jaga oma arvamust teiste rühmaliikmetega (4-6) ja vajadusel täpsusta / muuda  selle põhjal oma vaatenurka. Arutelu ajal soovitame kasutada <b>AKKV-lähenemist</b>:
        </p>
        <p class="first-letter:font-bold first-letter:text-blue-500 first-letter:text-xl">
            Austus kaaslase arvamuse vastu, mida saame näidata üksteise seisukohti kuulates. 
        </p>
        <p class="first-letter:font-bold first-letter:text-blue-500 first-letter:text-xl">
            Kaasatus - kõik rühmaliikmed peaksid olema arutelusse kaasatud. 
        </p>
        <p class="first-letter:font-bold first-letter:text-blue-500 first-letter:text-xl">
            Konfidentsiaalsus - arutelu käigus selgunud isiklikke asju ei jagata väljaspool rühmaarutelu. 
        </p>
        <p class="first-letter:font-bold first-letter:text-blue-500 first-letter:text-xl">
            Võrdõiguslikkus - kõigi kogemused ja arvamused on võrdselt kehtivad.
        </p>


        <p>
            Pärast esialgset rühmaarutelu hinnake valikuid, esitades endale järgmised küsimused.
            
            <ul>
                <li>
                    Milline variant toob kõige rohkem kasu ja teeb kõige vähem kahju?
                </li>
                <li>
                    Milline variant austab kõige paremini kõigi osalevate inimeste õigusi?
                </li>
                <li>
                    Milline variant teenib kõige paremini kogukonda, mitte ainult mõnda liiget?
                </li>
                <li>
                    Milline variant paneb mind käituma sellise inimesena, nagu ma tahan olla? (võib jätta individuaalseks kaalumiseks).
                </li>
            </ul>
        </p>

        <h3>
            IV faas (20-40 min)
        </h3>
        <p>
            Mõelge läbi ja kirjutage loole kokkuvõttev lõpp (200-400 sõna), kuidas Kris saaks Markust aidata. Püüa seejuures kasutada ka eelnevalt õpitud teadmisi kanepi kohta.
        </p>

        <h4>
            Kasutatud allikad
        </h4>

        <p>
            <a href="https://www.scu.edu/ethics/ethics-resources/a-framework-for-ethical-decision-making/" target="_blank" rel="noopener noreferrer">https://www.scu.edu/ethics/ethics-resources/a-framework-for-ethical-decision-making/</a>
            <br />
            Kohlberg, Lawrence; Charles Levine; Alexandra Hewer (1983). Moral stages: a current formulation and a response to critics. Basel, NY: ISBN 978 3 8055 37162 
            Lawrence Kohlberg's stages of moral development. (2022, December 28). In Wikipedia. <span class="break-all">https://en.wikipedia.org/wiki/Lawrence_Kohlberg%27s_stages_of_moral_development</span>
        </p>
    </div>
</template>