<template>
    <div class="border-r-2 border-r-blue-400 pr-6">
        <p>
            Järgmises tegevuse käigus palutakse teil lahendada moraalne dilemma MMS-iga seotud juhtumiuuringus. Tegevus võimaldab dilemmat süvitsi arutada, kaalutledes erinevaid vaatenurki ja põhjendusi ning peegeldades enda ja klassikaaslaste mõtteid ja teadmisi. 
        </p>

        <h3>
            I faas (≈15 minutit)
        </h3>
        <ul>
            <li>
                Lugege juhtumi kirjeldus hoolikalt läbi.
            </li>
            <li>
                Kujutage ette, kuidas te end Maikenina tunneksite ja milliseid otsuseid teeksite, kui oleksite tema asemel. Sa võid ise valida, kas Kris on poiss või tüdruk. Pane end tema “kingadesse” ja vaata, kuidas tunneksid ja mõtleksid ja mida tema olukorras teeksid.
            </li>
        </ul>

        <UiCardInfo theme="blue-500">
            <h3>
                Juhtum
            </h3>

            <p>
                Tamme ja Pärna pered on majanaabrid. Maiken Tamm ja Kert Pärn on olnud parimad sõbrad juba algklassidest saadik, kui pered hakkasid ühes majas elama ning lapsed piirkonna koolis koos õppima. Viimasel ajal on Maikenile hakanud muret tegema tema ema järjest suurenev huvi alternatiivsete ravivõtete vastu. Erilise hoo saab ema huvi sisse siis, kui Maikeni nooremal vennal Robertil (8-a.) diagnoositakse juveniilne artriit. Elavaloomulisel Robertil on raske leppida olukorraga, kus isegi tavaline käimine tekitab talle valulike liigeste tõttu raskusi. Kuna arsti poolt määratud ravimid ei tundu Robertit ka pärast kahekuulist ravi aitavat, alustab ema iseseisvat uurimistegevust dr. Google abiga jõudes lõpuks välja MMS-i propageeriva kogukonnani. Nüüdseks on Maikeni jutu põhjal MMS-i hakanud tarvitama nii Robert, kellele selle maitse ja lõhn küll eriti ei meeldi kui ka ema ise. Mõnikord ajab selle võtmine Robertit lausa oksele, aga kuna ta tahab saada terveks ning mitte valmistada emale pettumust, siis on jätkanud selle võtmist koos muude ravimitega. Veidike on Roberti liigesed ka paremaks läinud, kuid ta on hakanud kurtma sagedase kõhuvalu üle. Maiken on kindel, et seda põhjustab MMS, kuid ema on veendunud, et kui MMS-i võtmine lõpetada, muutub artiit jälle hullemaks. Maiken kurdab olukorda Kerdile, kuid võtab talt enne kaljukindla lubaduse, et too ei räägiks MMS-i võtmisest mitte mingil juhul kellelegi, “sest muidu tuleb nende perele suur jama kaela”. Kert räägib loost siiski mingil hetkel oma vanematele, kuna asi ei tundu talle õige, kuid ka nemad soovitavad sellesse mitte sekkuda, kuna pered on olnud siiani väga head naabrid ning Kerdi vanemate arvates on Maikeni ema olnud väga vapper, töötades kahel ametikohal ning kasvanud üksinda kahte last.
            </p>
        </UiCardInfo>

        <ul>
            <li>
                Millised on juhtumiga seotud faktid? Kas tead piisavalt, et pakkuda olukorrale lahendust? Otsi asjakohast teavet, kui seda vajad.
            </li>
        </ul>

        <h3>
            II faas (≈15 min)
        </h3>
        <p>
            <b>Nüüd pakutakse Sulle erinevaid võimalikke lahendusi seoses juhtumi ja esitatud dilemmaga.</b>
            <br />
            Palun loe need läbi ja mõtle võimalikele lahendustele ja nende taga olevatele kaalutlustele. Sellel ei ole olemas ühte ainuõiget vastust. Selle asemel on välja pakutud erinevad vastused, mis panevad Sind loodetavasti mõtlema võimalustele, mille üle Sa võib-olla pole mõelnud. Veendu, et töötad üksi, kuna see puudutab Sind ja see peab olema Sinu otsus. Kui Sul on teistsugune vastus, lisa see väljale „muu”.
        </p>

        <p>
            <b>Vali välja 1–3 võimalikku variantu, mis tunduvad Sinu jaoks kõige asjakohasemad.</b>
        </p>
        <ol>
            <li>
                Kert peaks sellest rääkima mõne täiskasvanuga (kooli psühholoog, sotsiaalpedagoog, lastekaitsetöötaja jms), kuna Roberti tervis võib olla ohus.
            </li>
            <li>
                Kerdil ei tasuks sellest kellelegi rääkida, sest ta võib kaotada seeläbi igaveseks oma parima sõbra usalduse.
            </li>
            <li>
                Kerdil ei tasuks sellest kellelegi rääkida, kuna tegemist on peresisese asjaga ning see oleks teiste peale kaebamine.
            </li>
            <li>
                Kerdil ei tasuks sellest kellelegi rääkida, kuna ta kaotaks sellega oma vanemate usalduse ning Maikeni ema hakkaks teda ilmselt vihkama.
            </li>
            <li>
                Kert peaks sellest rääkima mõne täiskasvanuga (kooli psühholoog, sotsiaalpedagoog, lastekaitsetöötaja jms), kuna lapsele teadliku ja tahtliku, tervisekahjustuste tekitamist loetakse lapse väärkohtlemiseks ning see on seadusega karistatav.
            </li>
            <li>
                Kerdil ei tasuks sellest kellelegi rääkida, kuna tegemist on peresisese asjaga ning inimestel on õigus eraelu privaatsusele.
            </li>
            <li>
                Muu: .............................
            </li>
        </ol>

        <h3>
            III faas - Rühmaarutelu I (20 min)
        </h3>
        <p>
            Arutelu: Palun jaga oma arvamust teiste rühmaliikmetega (4-6)  ja vajadusel täpsusta/muuda  selle põhjal oma vaatenurka. Arutelu ajal soovitatakse AKKV-lähenemist:
        </p>

        <p class="first-letter:font-bold first-letter:text-blue-500 first-letter:text-xl">
            Austus kaaslase arvamuse vastu, mida saame näidata üksteise seisukohti kuulates. 
        </p>
        <p class="first-letter:font-bold first-letter:text-blue-500 first-letter:text-xl">
            Kaasatus - kõik rühmaliikmed peaksid olema arutelusse kaasatud.
        </p>
        <p class="first-letter:font-bold first-letter:text-blue-500 first-letter:text-xl">
            Konfidentsiaalsus - arutelu käigus selgunud isiklikke asju ei jagata väljaspool rühmaarutelu. 
        </p>
        <p class="first-letter:font-bold first-letter:text-blue-500 first-letter:text-xl">
            Võrdõiguslikkus -  kõigi kogemused ja arvamused on võrdselt kehtivad.
        </p>

        <p>
            Pärast esialgset rühmaarutelu hinnake valikuid, esitades järgmised küsimused.
            <ul>
                <li>
                    Milline variant toob kõige rohkem kasu ja teeb kõige vähem kahju?
                </li>
                <li>
                    Milline variant austab kõige paremini kõigi seotud inimeste õigusi?
                </li>
                <li>
                    Milline variant teenib kõige paremini kogukonda, mitte ainult mõnda liiget?
                </li>
                <li>
                    Milline variant paneb mind käituma sellise inimesena, nagu ma tahan olla? (võib jääda individuaalseks kaalumiseks).
                </li>
            </ul>
        </p>

        <h3>
            IV faas (20-40 min)
        </h3>

        <p>
            CMõelge läbi ja kirjutage loole kokkuvõttev lõpp (200-400 sõna), mida Kert võiks edasi teha (ei pea piirduma eelpooltoodud valikutega). Katsu tehtavaid valikuid põhjendada kasutades muuhulgas eelnevalt õpitud teadmisi MMS-i kohta.
        </p>

        <h4>
            Kasutatud allikad
        </h4>

        <p>
            <a href="https://www.scu.edu/ethics/ethics-resources/a-framework-for-ethical-decision-making/" target="_blank" rel="noopener noreferrer">https://www.scu.edu/ethics/ethics-resources/a-framework-for-ethical-decision-making/</a>
            <br />
            Kohlberg, Lawrence; Charles Levine; Alexandra Hewer (1983). Moral stages: a current formulation and a response to critics. Basel, NY: Karger. ISBN 978-3-8055-3716-2.
        </p>

    </div>
</template>